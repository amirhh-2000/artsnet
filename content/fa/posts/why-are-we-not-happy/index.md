---
title: شادی
date: 2024-10-14
authors:
  - Amir Hossein
tags:
  - رشد
draft: true
url: happiness
---
همه ما در طول زندگی همواره به دنبال یک زندگی بهتریم. همیشه به دنبال ارتقا هستیم، و این بسیار خوبه. اما یک (یا چند!) چیزی همیشه توی زندگی ما کمه! همیشه انگار یه چیزی نیست. انگار هر چقدر تلاش می‌کنیم تا با افزایش دادن دستاورد هامون به "احساس خوب" برسیم، نمیشه! نه تنها حسمون بهتر نمیشه، بلکه انگار داره بد تر هم میشه. توی این پست کوتاه میخوام تجربه خودمو درباره این موضوع به اشتراک بگذارم.


میخواستم اسم این پست رو بذارم "چطوری شاد باشیم؟" ولی گفتم بذار این شکلی بنویسم، چون خیلی هامون انقد به وضع موجود مون عادت کردیم، که حتی خودمونم نمیدونیم که میتونیم از این شاد تر باشیم! 
بگذریم... 
تا حالا از خودتون پرسیدید، من چطوری از این شاد تر باشم؟ اصلا چرا شاد تر باشم؟ آیا شادی انتهایی هم داره؟
راستش نه! شادی انتهایی نداره. شما هر چقدر شاد بشید، بازم جا برای شاد تر شدن هست. نکته اینجاست، **ما اصلا برنامه‌ای برای شاد تر شدن مون نداریم!**
یکی از چیزایی که متاسفانه  امروزه گریبان اکثر انسان ها رو گرفته، *افسردگی و بی‌حالیه!* توی این پست کوتاه میخوام در مورد پروسه‌ی گذار از بی‌حالی به باحالی براتون بگم :)

### ظرف خالی
وقتی به دنیا میایم، ذهن ما مثل یک ظرف خالیه. یک ظرف شفاف و زیبا که هنوز چیزی درونش نریختیم. به مرور اطرافیان و جامعه این ظرف رو برای ما پر میکنن! چطوری؟ با دیدن رفتار ها و شنیدن حرف هاشون و **فکر کردن** به این دیده ها و شنیده ها. تا اینجا به ظاهر همه چی خوبه، نه؟ اما نکته‌اش اینجاست، شما مجبور خواهید بود (تاکید می‌کنم، **مجبور خواهید بود**) از این ظرف به روح‌تون غذا بدید!
***نکته قشنگ ماجرا: انتخابِ ورودی با شماست***

### غذای روح چیه؟!
تا حالا از خودتون سوال کردید غذای روح من چیه؟! ممکنه بگید، اصلا مگه روح غذا میخوره؟ 😒
بله. غذای روح شما توسط خودتون انتخاب میشه. شما هر لحظه با چیز هایی که می‌بینید و می‌شنوید و به اون ها فکر می‌کنید دارید به روح تون غذا می‌دید و شما در قبال این روح الهی مسئولید! شما اجازه ندارید هر غذایی رو به خورد روح تون بدید چون این روح برای شما نیست! امانت خداست در دست شما. بنابراین وظیفه دارید ازش مراقبت کنید.

### خب، که چی؟
آفرین، سوال خوبیه :))
فرض کنید ظرف شما شبیه یک ظرف شیشه‌ای باشه که شما داخلش آب می‌ریزید و روزانه مصرف می‌کنید. آبی که داخل ظرف می‌ریزید، برابر با همون ورودی هایی هست که به ذهن‌تون دادید و می‌دید. افکار منفی، گفتار منفی، رفتار منفی، همه مساوی اند با آب های کدر و برعکس، افکار زیبا، رفتار زیبا و گفتار زیبا، برابرند با آب زلال و شفاف!
قشنگ نیست؟! حالا احتمالا باید متوجه بشید که چرا **حال ندارید** :) طبیعتا کسی که آب کدر میخوره، بعد از چند روز بیمار میشه. اما در اینجا، جسم شما بیمار نمیشه، روح تون بیمار میشه! بی روح میشه زندگی تون. در این راستا، [اینو ببینید](https://www.aparat.com/v/BzNW7) 

### پشیمانم!
(*این بخش واسه اوناییه که دیگه نمی‌خوان به این مسیر ادامه بدن*)
راه حل چیه؟
شما برای اینکه آب های کثیف ظرف رو خالی کنید، نیاز دارید اونقدر آب  زلال داخلش بریزید تا آب های کثیف سر ریز بشه و از کناره های ظرف بیرون بریزه تا وقتی که آب اون ظرف کاملا شفاف بشه! 
-  آب زلال = افکار زیبا، گفتار زیبا، رفتار زیبا
-  آب کدر = افکار نا زیبا، گفتار نا زیبا، رفتار نا زیبا

طبیعیه که این کار زمان بر هست اما به این معنی نیست که یه مدت این کارو انجام بدید و بعد بیخیال بشید. این کارِ هر روزه‌ی ما باید باشه **اگر میخوایم هر روز حال دلمون خوب باشه!**

### سخن پایانی
بسیار باید مراقب این ظرف باشیم. شما اگر **یک قطره** خون رو داخل یک ظرف **پر از آب زلال** و شفاف بریزید، دیگه می‌تونید بگید این آب کدوم قسمتش پاکه؟! ورودی های ذهنی منفی هم دقیقا همین شکلیه. یک تصویر منفی، یک حرف زشت، یک مسیر نا زیبا، یک لحظه قضاوت، میتونه کل ظرف رو کثیف کنه!
به عنوان توصیه، اگر واقعا تمیزی ظرف وجودتون براتون ارزش داره و دوست دارید این کارو انجام بدید، سعی کنید هر فیلمی رو نبینید، هر کتابی نخونید، هر جایی نرید، هر حرفی نزنید، هر کانالی و پیجی عضو نشید، و خصوصا، تلویزیون و اخبار نگاه نکنید!

مرسی که تا اینجا رو خوندی :)
به نظر شما، چه کار هایی رو همین الان و هر روز دارید انجام میدید توی زندگیتون که داره روح تون رو بیمار می‌کنه؟
