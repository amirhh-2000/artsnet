---
title: خواه ناخواه!
date: 2025-04-12
authors:
  - Amir Hossein
tags:
  - معنا
draft: true
url: like-it-or-not
---
در آیه 11 سوره فصلت فرمود:
>ثُمَّ اسْتَوَىٰ إِلَى السَّمَاءِ وَهِيَ دُخَانٌ فَقَالَ لَهَا وَلِلْأَرْضِ ائْتِيَا **طَوْعًا أَوْ كَرْهًا** قَالَتَا أَتَيْنَا طَائِعِينَ
>سپس آهنگ [آفرينش‌] آسمان كرد، و آن بخارى بود. پس به آن و به زمين فرمود: «خواه يا ناخواه بياييد.» آن دو گفتند: «فرمان‌پذير آمديم.»

قدرت نمایی خداوند برای هستی، جهت آمادگی سیستم زندگی ما خیلی غرور آفرینه برام! یجورایی انگار خدا داره به هستی میگه: «میای یا بیارمت؟» :)

خدای مهربان توی آیه‌ی 83 سوره آل‌عمران هم میگه:
>أَفَغَيْرَ دِينِ اللَّهِ يَبْغُونَ وَلَهُ أَسْلَمَ مَنْ فِي السَّمَاوَاتِ وَالْأَرْضِ طَوْعًا وَكَرْهًا وَإِلَيْهِ يُرْجَعُونَ
>آيا جز دين خدا را مى‌جويند؟ با آنكه هر كه در آسمانها و زمين است خواه و ناخواه سر به فرمان او نهاده است، و به سوى او بازگردانيده مى‌شويد.

این دو تا آیه دارن یه قانون بزرگ هستی رو بهمون نشون میدن: تو این عالم، همه‌چیز تسلیم قوانین خداست، چه با میل و رغبت (طَوْعًا) و چه با اکراه (كَرْهًا). مثلاً طبیعت اطرافمون. ما چه بخوایم چه نخوایم، باید نفس بکشیم، باید غذا بخوریم، باید بخوابیم. باید مرگ رو تجربه کنیم! اینا قوانین تغییرناپذیرن که خدا برای جهان گذاشته.
<br>
حالا بیایم کمی عمیق تر بشیم. استادم می‌گفت: **تغییر، اصل ثابت جهان است!**
چند لحظه به دور و برمون نگاه کنیم متوجه این موضوع می‌شیم؛ روز می‌شه شب، آفتاب می‌ره و ابر میاد، حالمون یه لحظه شاده، یه لحظه غمگین. حتی خودمون! موهامون سفید می‌شه، پوست‌مون چروک می‌افته، فکرمون پخته‌تر می‌شه. هیچ‌چیز توی این دنیا ثابت نیست. به نظرم پیام خدا توی این لحظه‌های زندگی اینه که: «جهان من داره تغییر می‌کنه، تو هم باهاش تغییر کن!»

«طَوْعًا أَوْ كَرْهًا» یعنی چه بخوای چه نخوای، تمام هستی در حال تغییره و حتی خود تو هم در حال تغییری؛ تو این عالم، تغییر اجتناب‌ناپذیره. می‌تونی با میل و رغبت باهاش همراه شی و خودت رو با جریان زندگی هماهنگ کنی، یا می‌تونی مقاومت کنی و با اکراه زیر فشار تغییر رنج بکشی! مثلاً فکر کن یه روز می‌فهمی که شغلت دیگه مناسب تو نیست. می‌تونی با خودت و کارت بجنگی، غر بزنی و مقاومت کنی، ولی آخرش چی؟ یا خودت با میل تغییر می‌کنی و دنبال یه مسیر جدید می‌ری، یا دنیا مجبورت می‌کنه که تغییر کنی، ولی با کلی سختی و عذاب!

جریان تغییر این عالم، مثل جریان یه رودخونه‌‌ی بزرگه. تا زمانی که آرامش داریم، مقاومت نمی‌کنیم، به اصطلاح شنا بلدیم و با این جریان همراه هستیم همه چیز به راحتی اتفاق میفته. اما، زمانی که خیلی سفت و محکم وایسادیم یا حتی بد تر، خلاف جهت این جریان حرکت می‌کنیم، فقط خودمون آسیب می‌بینیم و رنج می‌بریم و به سختی به مقصد می‌رسیم. در یک کلام، **وقتی تسلیم خداوند هستیم، انگار جهان هم تسلیم ماست!** تسلیم (اسلام؟) نه به معنای ضعف، بلکه به معنای **اعتماد به خدا** و هماهنگی با جهانش. 

نشانه تسلیم بودن، آرامش داشتنه. امیدواری و حس خوب... و نشانه تسلیم نبودن، خشم، ناامیدی و نگرانیه. خبر بد اینکه، اگر خیلی مقاومت داشته باشی و نخوای تغییر کنی (كَرْهًا - با اکراه)، **زیر چرخ‌دنده‌های تغییر جهان له میشی!** یکی از مثال‌های خیلی معروفش، شرکت نوکیا است که با گردش مالی میلیارد دلاری، الان دیگه تقریبا هیچ اثری ازش نیست.

به نظر شما، چه راه‌هایی برای هم‌جهت شدن با جریان هستی وجود داره؟



